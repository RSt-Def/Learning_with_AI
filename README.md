# Learning_with_AI (ENG & UA)

[![StandWithUkraine](https://raw.githubusercontent.com/vshymanskyy/StandWithUkraine/main/badges/StandWithUkraine.svg)](https://github.com/vshymanskyy/StandWithUkraine/blob/main/docs/README.md)

## Ukrainian version
## Зміст

1. Вступ
2. Що таке ШІ (Штучний Інтелект)
3. ChatGPT від OpenAI
4. Переваги і недоліки
5. Ризики та запобігання ризикам
6. Висновки

 ## Вступ
В історії людства завжди створювалися технології, що радикально змінювали наш підхід до навчання та розвитку. Штучний інтелект (далі - ШІ), що поєднує у собі машинне навчання та глибокі нейронні мережі, є однією з таких технологій. Він відкриває нові горизонти у роботі та освіті. У цій статті я хочу розглянути, яким чином ШІ може слугувати надзвичайно потужним інструментом в освоєні мови програмування і спростити процес навчання.

## Що таке ШІ (Штучний Інтелект)
Для початку визначимося, що ж таке ШІ. ШІ належить до комп'ютерних наук, яка фокусується на створенні систем, здатних імітувати аспекти людського мислення та навчання. Розпочавши з теоретичних обговорень та експериментів у середині 20-го століття, ШІ швидко розвивався, перетворюючись на силу, яка наразі допомагає формувати всі аспекти сучасного життя. Здатність машин "мислити" та "вчитися" за допомогою різних даних дозволяє нам відкривати нові шляхи розв'язання складних проблем і піднімати якість життя на новий рівень.

## ChatGPT від OpenAI
У цьому контексті ChatGPT від OpenAI стає яскравим прикладом сучасних досягнень у сфері ШІ. Заснований на впровадженні глибокого навчання та нейронних мереж, він відкриває можливості для широкого спектру застосувань, включаючи навчання програмуванню. Він асистує під час навчання, відповідає на запитання через інтерактивне спілкування та адаптується під ваші потреби. 

## Переваги і недоліки
Переваги
Однією з найбільших переваг ChatGPT, на мою думку, є його простота у використанні і зрозумілість, що розширює коло користувачів. Ще одна перевага - це можливість інтерактивного спілкування. Взагалі ChatGPT найкращий ШІ, серед доступних на ринку для звичайного користувача.
Недоліки
Наразі технології ШІ знаходяться на ранніх стадіях розвитку. Відповідно, інформація, яку він надає, може бути некоректною або застарілою. Слід враховувати, що останнє оновлення бази даних ChatGPT відбулося у 2021 році.

## Ризики та запобігання ризикам
Як зазначалося вище, ШІ перебувають на ранній стадії розвитку. Це важливо розуміти. На жаль, деякі люди відмовляються від його використання після перших некоректних відповідей, або не розуміють, як він може їм асистувати.

З метою допомоги у формуванні ефективного діалогу з ШІ, я хочу поділитися стратегією, яку особисто використовую для отримання точних відповідей. Уявіть, що ви спілкуєтеся з маленькою дитиною віком 3-4 років, яка обізнана практично з усіма знаннями до 2021 року. Ключ до успіху - формулювання запитань максимально чітко. Чим більш конкретним буде ваш запит, тим більш конкретну відповідь ви отримаєте. Ця відповідь теж може бути некоректною, але завдяки інтерактивному спілкуванню ви маєте можливість виправити курс та отримати бажану інформацію.

Що ж стосується інформації після 2021 року. Наразі існують шляхи обійти це обмеження. Наприклад, із React Router. Для вивчення останніх оновлень я вставляв відомості з документації по конкретному route (action, loader) і потім через інтерактивне спілкування аналізував правильність мого розуміння та реалізації в коді. Цей метод виявився дуже ефективним

Також рекомендую створювати окремі чати для обговорення різних тем, замість обговорень в одному місці. Це сприяє одержанню більш структурованих та чітких відповідей.

## Висновки

Безумовно ШІ на зразок ChatGPT ще не досягли апогею своєї досконалості, але вже зараз вони можуть стати потужним інструментом у покращенні процесу самоосвіти та професійного зростання. Незважаючи на певні обмеження, особливо стосовно актуальності даних після 2021 року, ChatGPT може слугувати швидким та надійним помічником у знаходженні відповідей на різноманітні питання.

Важливо підходити до використання з розумінням особливостей ChatGPT та потенційних обмежень.




